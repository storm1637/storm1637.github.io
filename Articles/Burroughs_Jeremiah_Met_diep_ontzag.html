<!DOCTYPE html>
<html>
<head>
<title>Jeremiah Burroughs - Met diep ontzag</title>
<style>
p {width: 1000px;}
    body {
      background-color: black;
      color: white;
    }

</style>
</head>
<body>

<h2><a href="../index.html">Home</a></h2>
<hr>
<h1>Jeremiah Burroughs - Met diep ontzag</h1>

<a title="Gustavus Ellinthorpe Sintzenich, Public domain, via Wikimedia Commons" href="https://commons.wikimedia.org/wiki/File:Jeremiah_Burroughs_by_Sintzenich.jpg"><img width="256" alt="Jeremiah Burroughs by Sintzenich" src="https://upload.wikimedia.org/wikipedia/commons/thumb/3/3a/Jeremiah_Burroughs_by_Sintzenich.jpg/256px-Jeremiah_Burroughs_by_Sintzenich.jpg?20210813201505"></a>

<p lang="nl-NL" style="line-height: 100%; margin-bottom: 0in;">De volgende citaten zijn afkomstig uit het boek: &ldquo;Met diep ontzag" door Jeremiah Burroughs ISBN: 9789087187118</p><p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;Men behoort dan ook hoge achting voor dit Woord te hebben. Als een gevangene voorkomt om vrijgesproken te worden, kijkt hij met bevend hart op naar de rechter, ook al weet hij dat hij onschuldig is en verwacht hij dat de rechtbank een gunstig oordeel zal vellen. Maar toch, als hij de rechters ziet en bedenkt dat zij degenen zijn die over zijn leven moeten beslissen, moet hij wel beven. Als u beseft wat een oneindige, eeuwige staat inhoudt, moet u wel beven voor het Woord. Wanneer u Gods boek ter hand neemt, bedenk dan dat dit het boek is dat over uw eeuwige staat zal oordelen. Hierom behoren we voor dit Woord te beven.&rdquo; p.50</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;TEGENWERPING. &lsquo;Ja&rsquo;, zult u zeggen, &lsquo;we zullen vrezen voor Gods Woord; maar is alles wat een predikant zegt het Woord van God? Als we zeker wisten dat het Gods Woord is, zouden we eraan gehoorzamen. De een vindt echter dit en de ander dat.&rsquo;</p>
<p lang="nl-NL" style="line-height: 100%; margin-bottom: 0in;">ANTWOORD. Wanneer iemand in Gods Naam tot u komt, wees dan niet te vroeg met uw oordeel, maar beproef het en onderzoek het. Stel dat iemand met het koninklijke zegel naar u toe zou komen, zou u dan zeggen: &lsquo;Ik weet niet of dit het koninklijke zegel is, en daarom zal ik niet gehoorzamen&rsquo;? Dat zou u uw bezittingen, ja, het dierbaarste wat u hebt, kunnen kosten. Verwerp daarom niet te voorbarig wat onder de Naam van God tot u komt, maar ga er in zoverre in mee dat u het onderzoekt. Onderzoek de Schriften; ga na of het overeenkomt met het goddelijke richtsnoer of niet.&rdquo; p.57</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;&rsquo;Verenig mijn hart tot de vreze Uws Naams.&rsquo; U weet dat dit het gebed van David en de kerk is: &lsquo;HEERE, het heeft U behaagd om mij het gezag en de majesteit van Uw Woord te laten zien. Ik ben bang dat ik deze vrees kwijt zal raken. HEERE, verenig mijn hart tot de vreze Uws Naams, HEERE, plant deze vreze Gods in mijn hart.&rsquo;&rdquo; p.69</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;VRAAG. U zult echter zeggen: &lsquo;Waarom ziet de HEERE nu in het bijzonder om naar dit bevende hart?&rsquo;</p>
<p lang="nl-NL" style="line-height: 100%; margin-bottom: 0in;">ANTWOORD 1. Waarom? Ten eerste omdat het een gesteldheid is dit Gods Woord verheerlijkt. Mensen die lichtzinnig en met minachting onder Gods Woord komen en het aanhoren en misschien na afloop van de dienst er zelfs grappen over kunnen maken en er lichtvaardig over spreken, onteren Gods Woord. Maar waar de HEERE een aantal arme zielen bijeen ziet die onder het gehoor van Zijn Woord komen en ervoor beven vanwege de eigenschappen ervan die ik u genoemd heb, daar verblijdt Hij Zich omdat Hij ziet dat Zijn Woord daar geeerd wordt. Omdat God Zelf Zich er namelijk in verblijdt om Zijn Woord veel eer aan te doen, bemint Hij hen die Zijn Woord eveneens grote eer toekennen.&rdquo; p.79</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;In Jakobus 4:11 staat &lsquo;Indien gij nu de wet oordeelt, zo zijt gij geen dader der wet, maar een rechter.&rsquo; Deze mensen komen niet om de wet te doen, maar om hem te oordelen. Werkelijk, als de harten van mensen door God vernederd zouden zijn, zouden ze niet zo veel bezwaren inbrengen tegen de goddelijke waarheden die in Zijn Woord staan.&rdquo; p.97</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;[Er zijn] nog andere mensen...die grapjes maken over Gods Woord. Maar pas ervoor op, mijn broeders, om op een grappige wijze met de Schrift om te gaan. Er zijn twee dingen waar verstandige mensen beter nooit grapjes over kunnen maken: mensen die in ellende verkeren en heilige zaken. Wanneer u met Gods Woord omgaat en grapjes maakt aan de hand van de Schrift, speelt u met vuur. Weet ook dat het in hoge mate ijdel gebruik van Gods Naam is om grappen over de Schrift te maken.</p>
<p lang="nl-NL" style="line-height: 100%; margin-bottom: 0in;">Ik herinner me dat Luther een gezegd heeft: &lsquo;Als iemand wil spelen en grappen maken, laat hij dat doen met zijn kinderen en jongens, maar&rsquo;, zegt hij, &lsquo;zodra hij onder het Woord komt, behoort hij dat zonder enig gedoe te gehoorzamen.&rsquo; Over andere dingen mag u grappen maken, maar niet hierover. Ergens anders zegt hij: &lsquo;Het is geen spelletje om Gods Woord te horen, nee, wanneer het Woord de ziel raakt, is het als een donderslag die met zijn kracht de stevigste dingen omverwerpt.&rsquo; Het horen van het Woord is niet iets om grappen over te maken, maar iets om voor te beven.&rdquo; p.103</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;O, de Heere kan niet anders dan zo iemand als u verdelgen, vooral als u vol laffe angsten zit. Wanneer uw baas, of iemand op een hoge positie en met een hoogwaardig ambt spreekt, vreest u hem meteen, maar als de oneindige, eeuwige en vreselijke God spreekt, vreest u niet. Weet dat het Woord waarvoor u niet vreest nu uw ondergang bewerkt en dat God uw hart eens vrees zal aanjagen en er een dag komt dat u zult beven. Jesaja 51:17: &lsquo;Waak op, waak op, sta op, Jeruzalem, gij die gedronken hebt van de hand des HEEREN de beker Zijner grimmigheid; de droesem van de beker der zwijmeling hebt gij gedronken, ja, uitgezogen.&rsquo; God heeft een tijd bepaald voor zondaars die niet voor Zijn Woord beven, waarin zij de droesem van de beker der zwijmeling zullen moeten drinken. O, dat zou uw deel weleens kunnen zijn.&rdquo; p.105</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;Als het hart dus niet verhard is door de gewoonte om te zondigen, werken geringere middelen daar gewoonlijk makkelijker op in dan op harten die in de zonde oud geweroden zijn. Bij jonge mensen is een kleine aanwijzing van God reeds genoeg om hen te bewerken. Wanneer het God behaagt te werken in de harten van mannen en vrouwen die niet verhard zijn in de zonde, is een gering middel genoeg en brengt dat hen tot overgave aan Gods wil.&rdquo; p.130</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;Velen van Zijn knechten die vaak in de eenzaamheid de nationale zonden betreuren, worden nu door de HEERE tot Zich genomen voordat het naderende onheil over hen komt. Als hun harten al zo erg waren aangedaan terwijl het zwaard nog moest komen, o, hoe hadden ze dan kunnen verdragen wat wij vandaag de dag moeten aanzien en aanhoren!&rdquo; p.147</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;Pas op dat u niet in een bepaalde bekende zonde valt. Niets zal het hart zozeer verharden asl het vallen in een bepaalde bekende of grove zonde. De heiligen worden niet verhard door hun dagelijkse struikelingen, maar als ze in een bepaalde grote zonde vallen, worden hun harten hierdoor meestal voor een tijdlang buitengewoon verhard en kost het een hoop moeite om die tere gezindheid weer terug te krijgen.&rdquo; p.186</p>
<p lang="nl-NL" style="line-height: 100%; margin-bottom: 0in;">&nbsp;</p>
<p lang="nl-NL" style="line-height: 100%; margin-bottom: 0in;">&ldquo;Ja, dat we een hard hart hebben blijkt ook hieruit dat we ons niet meer aantrekken van de ellende van onze broeders elders op de wereld. Zij schreeuwen tot ons om hulp. We horen hun droevige klachten en schreeuwen. Ze worden beroofd van hun goederen, hun vrouwen worden voor hun ogen meegenomen en ze worden overal buiten geworpen. En toch voelen we maar weinig met ze mee, omdat onze tafels gevuld zijn en wij het goed hebben en in een zacht bed liggen. De erbarmelijke toestand van onze broeders en de algemene moeilijkheden van de kerk gaan ons niet ter harte.&rdquo; p.202</p>
</body>
</html> 